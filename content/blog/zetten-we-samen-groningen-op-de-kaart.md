---
title: "Beste Jan, zetten we samen Groningen op de kaart?"
date: 2019-02-20T21:28:01+01:00
draft: true
featured_image: img/beste-jan-800x500.jpg
categories: 
    - Politiek
tags:
    - Indoor Maps
    - Lijst Calimero
    - Medezeggenschap
    - Rijksuniversiteit Groningen
parent: '/blog/'
---
{{<img>}}/img/beste-jan.jpg{{</img>}}<br>

<span style="font-size: large">Geachte heer de Jeu, beste Jan,</span>

In mei 2017 leverde [Lijst Calimero](https://www.lijstcalimero.nl) de eerste versie in van een [notitie over Indoor Maps](/static/docs/final-memo-indoor-maps.pdf). Een manier om je weg naar de gebouwen van de RUG te vinden, als mede je bestemming in het gebouw zelf te vinden. Als aanstaand raadslid schreef ik mee aan dit voorstel. 

Hoewel er [enkele kritische kanttekeningen](https://www.ukrant.nl/opinie-door-calimero-mis-je-de-liefde-van-je-leven/) werden geplaatst, waren de reacties overwegend positief. Op 15 februari 2018 beaamde u zelf in de [commissie Middelen (punt 6c. in het verslag)](https://drive.google.com/file/d/1v0mD4-cJoVYQrecbYsW78vRcXZ--jtfc/view?usp=sharing) van de universiteitsraad dat zo'n systeem een nuttige toevoeging zou zijn. Destijds waren de beschikbare oplossingen nog te duur, en wachtte u op de uitkomsten van een onderzoek van koepelorganisatie [VSNU](https://www.vsnu.nl) over indoor mapping.


Inmiddels is het bijna twee jaar later sinds het indienen van de notitie, en wachten ik en mijn opvolgers nog altijd op antwoord. Terwijl alles erop wijst dat de RUG indoor navigatie wel degelijk heeft omarmd. Om geld aan te verdienen. 

Het volgende bericht viel vlak voor de kerst te lezen op de site van het [NWO](https://www.nwo.nl/actueel/nieuws/2018/12/vier-toekenningen-take-off-voor-academische-ondernemers-in-alfa--en-gammawetenschappen.html), in de toekenning van een lening:

<blockquote>
<b>Project: Smart Mapping</b><br>
Aanvrager: drs. Govert Schoof – Rijksuniversiteit Groningen<br><br>

"Afgelopen 5 jaar heeft de Geodienst van de Rijksuniversiteit Groningen (RUG) zelfstandig en in samenwerking met verschillende professoren van de RUG gewerkt aan wetenschappelijk onderzoek en daarbij verschillende IT-oplossingen ontwikkeld voor complexe geografische informatie vraagstukken. De kennis die hierbij is ontstaan, heeft geleid heeft tot een denk-frame waarbij een slimme mapping methode met een specifieke broncode is ontstaan. Op deze broncode rust IE dat ligt bij de RUG. Mapling B.V. i.o. heeft het voornemen om dit denk-frame samen met de broncode om te zetten naar een gamechanging techniek voor indoor wayfinding. Maar voordat besloten wordt om een onderneming te starten, zijn er nog tal van vragen op het vlak van m.n. markt, serviceconcept, verdienmodel en commercie.

Dit haalbaarheid project heeft tot doel om de antwoorden te vinden, waarmee een doortimmerd businessplan voor Mapling BV i.o. gemaakt kan worden."
</blockquote>

Het is goed om te horen dat meer mensen de waarde inzien van slim je weg kunnen vinden tussen en in gebouwen. Maar het gevoel bekruipt mij dat we onze kennis hierover het liefst zo snel mogelijk aan de markt willen slijten. Terwijl de RUG deze ook heel goed zelf kan gebruiken.

Bijvoorbeeld om aanstaande studenten makkelijk hun weg te laten vinden op de open dag. Om onze gasten makkelijk de weg naar de juiste zaal te wijzen voor een symposium of bijeenkomst. Of om mindervaliden te kunnen wijzen op geschikte ingangen, liften en andere cruciale voorzieningen. 

Juist door onze kennis hiervoor in te zetten, kan de universiteit een betere gastheer zijn én kan de techniek die _Mapling_ wil ontwikkelen, worden bewezen in een uitdagende omgeving met verschillende typen gebruikers.

Beste Jan, zetten we samen Groningen op de kaart? 
Of laten we deze kennis direct wegvloeien naar de hoogste bieder?

<br><br>
Hartelijke groet,

<br>
Léon Melein<br>
Universiteitsraadlid 2017-2018



