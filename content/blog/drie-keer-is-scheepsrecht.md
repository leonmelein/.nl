---
title: "Drie Keer Is Scheepsrecht"
date: 2017-03-01T12:00:00+01:00
featured_image: img/overview-800x500.jpg
cover_image: img/overview-800x500.jpg
draft: true
categories: 
    - Politiek
tags:
    - Lijst Calimero
    - Medezeggenschap
    - Rijksuniversiteit Groningen
    - RUG
parent: '/blog/'
---

Sinds vorige week mag ik het hardop zeggen: komende universiteitsraadverkiezingen ben ik weer kandidaat voor Lijst Calimero!

Het worden voor mij de derde verkiezingen op rij binnen de universiteit, na in 2015 verkozen te worden als lid van de faculteitsraad namens Letteren Vooruit en in 2016 ook kandidaat te zijn geweest voor de universiteitsraad bij Lijst Calimero. Het is dan ook toepasselijk dat ik dit jaar de nummer 3 ben op de lijst. ðŸ˜Š

Waarom doe ik nÃ³g een keer mee? Dat heb ik mezelf ook afgevraagd. Met het onlangs binnenhalen van mijn bachelor ligt het veel meer voor de hand dat ik gewoon doorga met mijn master.

Ergens afgelopen winter begon het toch weer te jeuken. Ik betrapte me erzelf op dat ik nog altijd even kritisch tegenover de RUG was als in mijn periode in de faculteitsraad. Alleen nu kon ik slechts klagen tegen mijn studiegenoten, in plaats van meewerken aan de oplossing voor die kritiekpunten. 

Dat is nÃ­et wat ik wil. Juist in een tijd waarin mensen politiek de rug toe keren, vind ik het belangrijk me in te zetten. Alleen door uit je stoel te komen, je te laten horen en samen te werken kun je dingen veranderen. Zodat het onderwijs en de RUG als geheel beter worden voor iedereen.

Het zal de komende tijd niet altijd makkelijk zijn met een master en twee gehandicapte ouders. Maar ik neem dat voor lief als ik kan iets kan betekenen voor alle 30.000 studenten aan de RUG. Mocht ik verkozen worden, dan parkeer ik komend jaar mijn studie en zal ik me volledig focussen op mijn werk.

Ik zal het niet alleen kunnen. Ik kan nog zo kritisch zijn, soms mis ik ook iets of heb ik iets totaal verkeerd. Daarom vraag ik: wees kritisch en houd me scherp door vragen te stellen of problemen aan te dragen. 


Op die manier kan ik het meeste betekenen. **Voor jou. Voor de RUG. Voor Groningen.**

> De universiteitsraadverkiezingen zijn dit jaar van 15 mei 9:00 tot en met 19 mei 17:00. Wil je tot die tijd op de hoogte blijven van alles wat er in de U-raad gebeurt? Like [Lijst Calimero](https://www.facebook.com/lijstcalimero/) en mis niks! 