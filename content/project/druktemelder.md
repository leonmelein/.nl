---
title: "Druktemelder"
date: 2016-01-10T00:00:00+01:00
draft: false
featured_image: "img/druktemelder-800x500.jpg"
featured_image_land: "img/druktemelder-land.png"
product: "Web"
organization: "Letteren Vooruit" 
state: "Gearchiveerd"
parent: "/project/"
---

Om inzicht te krijgen in de (piek)drukte in de studieruimte van het Harmoniegebouw van de Rijksuniversiteit Groningen, bouwde ik voor Letteren Vooruit een systeem waarin studenten konden aangeven hoe druk het op dat moment was. Daarnaast konden ze ook een reactie achterlaten, bijvoorbeeld de vermoedelijke reden waarom het op dat moment zo druk was.

## Uitdaging
De studieruimtes van de Rijksuniversiteit Groningen waren vaak erg vol, maar alleen op bepaalde momenten. Het was echter onduidelijk op welke momenten het nou juist het drukst was. Het effect van extra ruimtes openstellen en langere openingstijden was daardoor onduidelijk.

## Overwegingen
Het plaatsen van apparatuur in de studieruimte van het Harmoniegebouw was onmogelijk. We waren daarom aangewezen op de rapportages van mede-studenten. De betrouwbaarheid van deze zelfrapportages was onzeker, maar we veronderstelden dat dit grotendeels zou worden tegengegaan door zoveel mogelijk meldingen te verzamelen. We hebben daarom geprobeerd het melden zo makkelijk mogelijk te maken.

## Oplossing
Ge√Ønspireerd door de [druktemelder in de NS app](https://www.ns.nl/reisinformatie/service-verbeteren/drukte-melden-in-de-trein.html), bouwden we een vergelijkbaar systeem. Een stoplichtsysteem met tekstuele beschrijving van elke status maakte het makkelijk om de drukte in de studieruimte door te geven. Ook de optionele reacties leverden veel inzicht op in de beweegredenen van studenten om op bepaalde tijden te studeren.